CORNELIUS NEPOS

diebus triginta in Asiam reversus est seque a Tbemis·
tocle non superatum, sed conservatum iudicavit.
3 Sic unius viri prudentia Graecia liberata est
Europaeque succubuit Asia. Haec altera victoria,
quae cum Marathonio possit comparari tropaeo.
Nam pari modo apud Salamina parvo numero
navium maxima post hominum memoriam classis
est devicta. »
6. Magnus hoc bello Themistocles fuit neque
minor in pace. Cum enim Phalerico portu neque
magno neque bono Athenienses uterentur, huius
consilio triplex Piraei portus constitutus est iisquel
moenibus circumdatus ut ipsam urbem dignitate
2 aequiperaret, utilitate superaret. Idem muros
Atheniensium restituit praecipuo suo periculo.
Namque Lacedaemonii, causam idoneam nacti
propter barbarorum excursiones qua negarent opor·
tere extra Peloponnesum ullam urbem muros2
habere, ne essent loca munita, quae hostes possi-
3 derent, Athenienses aedificantes prohibere sunt
conati. Hoc longe alio spectabat atque videri
volebant. Athenienses enim duabus victoriis, Mara-
thonia et Salaminia, tantam gloriam apud omnes
gentis erant consecuti, ut intellegerent Lacedaemonii

4 de principatu sibi cum iis certamen fore. Qua re
eos quam infirmissimos esse volebant. Postquam
autem audierunt muros instrui, legatos Athenas
miserunt, qui id fieri vetarent. His praesentibus

² iisque, Scheffer; isque, MSS.
2 muros, B, Leid. II ; the other MSS. omit.

¹ That is, the first rank among the Greek states and the
chiei command in time of war, then held by the Lacedae-
momans.

396

