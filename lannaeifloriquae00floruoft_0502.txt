CORNELIUS NEPOS

qui praefectus fuerat equitum, omni ratione bellum

2 comparare coeperunt. Sed non multum proficiebant,
quod multorum annorum tyrannis 1 magnarum opum
putabatur; quam ob causam pauci ad societatem

3 periculi perducebantur. Sed Dion, fretus non tam
suis copiis quam odio tyranni, maximo animo duabus
onerariis navibus quinquaginta annorum imperium,
munitum quingentis longis navibUS‚ decem equitum
centumque peditum milibus, profectus oppugnatum
—quod omnibus gentibus admirabile est Visum—adeo
facile perculit, ut post diem tertium, quam Siciliam
attigerat,2 Syracusas introierit. Ex quo intellegi
potest nullum esse imperium tutum nisi benevo-
lentia munitum.

4 Eo tempore aberat Dionysius et in Italia classem
opperiebatur adversariorum, ratus neminem sine
magnis copiis ad se venturum. Quae res eum

5 fefellit. Nam Dion iis ipsis qui sub adversarii
fuerant potestate regios spiritus repressit totiusque
eius partis Siciliae potitus est quae sub Dionysii
fuerat potestate parique modo urbis Syracusarum

6 praeter arcem et insulam adiunctam oppido, eoque
rem perduxit, ut talibus pactionibus pacem tyrannus
facere vellet: Siciliam Dion obtineret, Italiam
Dionysius, Syracusas Apollocrates, cui maximam
fidem uni habebat Dionysius.3

¹ tyrannis, Lambin3 tyrannus, MSS.

² attigerat, Aldu33 attigerit, MSS.

³ Dionysius, Lambin3 Dion, MSS. (deleted by Heusinqer);
a lacuna before or aster Dion is suspected by many.

¹ Dionysius Ι had reigned thirty-eight years, from 406 to
367 B.c.‚ and his son, so far, ten years.

² That is, Ortygia. The citadel was on this island, which
was joined to the rest of the city by a mole.

482

