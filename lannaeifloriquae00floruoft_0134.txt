L. ANNAEUS FLORUS

bal cessit, praemiumque victoriae Africa fuit et
secutus Africam statim terrarum orbis.

XXIII. BELLVM MACEDONICVM anvu

11, 7 PosT Carthaginem vinci neminem puduit. Statim
Africam secutae sunt gentes, Macedonia, Graecia,
Syria ceteraque omnia quodam quasi aestu et

2 torrente fortunae, sed primi omnium Macedones,
adfectator quondam imperii populus. Itaque
quamvis tum Philippus regno praesideret, Romani
tamen dimicare sibi cum rege Alexandro videbantur.

3 Macedonicum bellum nomine amplius quam specta-

4 tione gentis fuit. Causa coepit a foedere Philippi,
quo rex iam pridem dominantem in Italia Annibalem
sibi socium iunxerat; postea crevit inplorantibus
Athenis auxilium contra regis iniurias, cum ille
ultra ius victoriae in templa et aras et sepulcra

5 ipsa saeviret. Placuit senatui opem tantis ferre
supplicibus. Quippe iarn gentium reges, duces,
populi, nationes, praesidia sibi ab hac urbe repe-

6 tebant. Primum igitur Laevino consule populus
Romanus Ionium mare ingressus, tota Graeciae

7 litora velut triumphanti classe peragravit. Spolia
quippe Siciliae, Sardiniae, Hispaniae, Africae prae-

¹ 210 Eo.
114

