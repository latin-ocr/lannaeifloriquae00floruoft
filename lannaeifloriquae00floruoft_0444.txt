CORNELIUS NEPOS

seque Calliae nupturam, si ea quae polliceretur
praestitisset.

2. Tali modo custodia liberatus, Cimon celeriter
ad principatum pervenit. Habebat enim satis elo-
quentiae, summam liberalitatem, magnam pruden-
tiam cum iuris civilis tum rei militaris, quod cum
patre a puero in exercitibus fuerat versatus. Itaque
hic et populum urbanum in sua tenuit potestate et
apud exercitum plurimum valuit auctoritate.

2 Primum imperator apud flumen Strymona magnas
copias Thraecum fugavit, oppidum Amphipolim con-
stituit eoque decem milia Atheniensium in coloniam
misit. Idem iterum apud Mycalen Cypriorum et
Phoenicum ducentarum navium classem devictam
cepit eodemque die pari fortuna in terra usus est.

3 Namque hostium navibus captis, statim ex classe
copias suas eduxit barbarorumque maximam vim

4 uno concursu prostravit. Qua victoria magna praeda
potitus cum domum reverteretur, quod iam nonnullae
insulae propter acerbitatem imperii defecerant, bene
animatas confirmavit, alienatas ad officium redire

5 coegit. Scyrum,1 quam eo tempore Dolopes inco-
lebant, quod contumacius se gesserant, vacuefecit,
sessores veteres urbe insulaque eiecit, agros civibus
divisit. Thasios opulentia fretos suo adventu fregit.

1 Scyrum, u, and some inferior M SS.; Cyprum, MSS.

1 This was not at Mycale, but at the river Eurymedon in
Pamphylia in 468 Β.ο.; the victory at Mycale was won by
Leotychides and Xanthippus in 479 Β.ο.

424

