CORNELIUS NEPOS

cum in Peloponnesum exercitum duxisset adversus
Lacedaemonios haberetque collegas duos, quorum
alter erat Pelopidas, vir fortis ac strenuus.

Hi cum criminibus adversariorum omnes in
invidiam venissent ob eamque rem imperium iis
esset abrogatum atque in eorum locum alii praetores

4 successissent, Epaminondas populi scito non paruit
idemque ut facerent persuasit collegis, et bellum
quod susceperat gessit. Namque animadvertebat,
nisi id fecisset, totum exercitum propter praetorum

5 imprudentiam inscitiamque belli periturum. Lex
erat Thebis, quae morte multabat, si quis imperium
diutius retinuisset quam lege praefinitum foret.
Hanc Epaminondas cum rei publicae conservandae
causa latam videret, ad perniciem civitatis conferri 1
noluit et quattuor mensibus diutius quam populus
iusserat gessit imperium.

8. Postquam domum reditum est, collegae eius
hoc crimine accusabantur. Quibus ille permisit ut
omnem causam in se transferrent suaque opera
factum contenderent, ut legi non oboedirent. Qua
defensione illis periculo liberatis, nemo Epaminondam
responsurum putabat, quod quid diceret non haberet.

2 At ille in iudicium venit, nihil eorum negavit quae
adversarii crimini dabant, omniaque quae collegae
dixerant confessus est neque recusavit quominus
legis poenam subiret; sed unum ab iis petivit, ut
in periculo 2 suo inscriberent:

¹ conferri, Fleck3 conferre, MSS.
ngrffargiffio’ M SS. ; sepulcro, Aldus et exc. Pat.; breviculo,

1 For this meaning of periculum see Cic. Verr. iii. 183, eorum
hominum fidei tabulae publicae periculaque magistratuum
committuntur.

544

