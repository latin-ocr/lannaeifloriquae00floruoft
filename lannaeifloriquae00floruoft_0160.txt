L. ANNAEUS FLORUS

Romanus obstruxerat. Illi alterum1 sibi portum ab
alia urbis parte foderunt, nec ut fugerent ; sed qua
nemo illos nec evadere posse credebat, inde quasi nata2
15 subito classis erupit, cum interim iam diebus, iam nocti-
bus nova aliqua moles, nova machina, nova perditorum
hominum manus quasi ex obruto incendio subita de
16 cineribus flamma prodibat. Deploratis novissime
rebus triginta sex milia virorum se dediderunt, quo
17 minus credas, duce Hasdrubale. Quanto fortius
femina et uxor ducis! Quae conprehensis duobus
liberis a culmine se domus in medium misit in-
cendium, imitata reginam quae Carthaginem con-
18 didit. Quanta urbs deleta sit, ut de ceteris taceam,
de ignis mora probari potest. Quippe per continuos
decem et septem dies vix potuit incendium extingui
quod domibus ac templis suis sponte hostes inmise-

rant3 ut, quatenus urbs eripi Romanis non poterat,
triumphus arderet.

XXXII. BELLVM ACHAICVM

11, 16 QUASI saeculum illud eversionibus urbium curreret,
Carthaginis ruinam statim Corinthus excepit, Achaiae
caput, Graeciae decus, inter duo maria, Ionium et

Aegaeum, quasi spectaculo exposita. Haec—facinus

¹ alterum NL: autem B. ² nata: nota B.
140

