12

13

14

15

16

L. ANNAEUS FLORUS

milite commissa acies, quodque nemo visurum se
umquam speraverat factum, ut fugientes Numantinos
quisquam videret. Dedere etiam se volebant, si
toleranda viris imperarentur. Sed cum Scipio veram
vellet et sine exceptione victoriam, eo necessitatum
conpulsi primum ut destinata morte in proelium
ruerent, cum se prius epulis quasi inferiis implevis-
sent carnis semicrudae et caeliae 31 sic vocant in—
digenam ex frumento potionem. Intellectum ab
imperatore consilium, itaque non est permissa pugna
morituris. Cum fossa atque lorica quattuorque
castris circumdatos fames premeret, a duce orantes
proelium, ut tamquam viros occideret, ubi non
impetrabant, placuit eruptio. Sic conserta manu
plurimi occisi, et cum urgueret fames, aliquantisper
inde vixerunt.2 Novissime consilium fugae sedit;
sed hoc quoque ruptis equorum cingulis3 uxores
ademere, summo scelere per amorem. Itaque
deplorato exitu in ultimam rabiem furoremque
conversi, postremo Rhoecogene duce se, suos,
patriam ferro veneno, subiecto igne undique pere-
gerunt. Macte 4 fortissimam et meo iudicio beatissi-
mam in ipsis malis civitatem. Adseruit cum fide
socios, populum orbis terrarum viribus fultum tam
parva manu aetate tam longa sustinuit. Novissime

¹ caeliae NL : praellae B. ² vixerunt: vicerunt B.
3 cingulis: singuli B.
⁴ esse post macte add. codd. dez. Aldus.

² A kind of beer ; cf. Pliny NH. XXII. 25. 82.
² This interpretation of inde is confirmed by the account
given by Val. Max. VII. 6, 2.

154

