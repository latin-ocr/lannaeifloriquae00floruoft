CORNELIUS NEPOS

singularis potentia et miseranda vita, qui se metui
6 quam amari malunt, cuivis facile intellectu fuit. Nam-
que ipsius 1 custodes, si propitia 2 fuissent voluntate,
foribus effractis servare eum potuissent, quod illi
inermes telum foris flagitantes vivum tenebant. Cui
cum succurreret nemo, Lyco quidam Syracusanus
per fenestras gladium dedit, quo Dion interfectus
est.

10. Confecta caede, cum multitudo visendi gratia
introisset, nonnulli ab insciis pro noxiis conciduntur.
Nam celeri rumore dilato 3 Dioni vim adlatam, multi
concurrerant, quibus tale facinus displicebat. Ii
falsa suspicione ducti immerentes ut sceleratos
2 occidunt. Huius de morte ut palam factum est,
mirabiliter vulgi mutata est voluntas 3 nam qui vivum
eum tyrannum vocitarant, eidem liberatorem patriae
tyrannique expulsorem praedicabant. Sic subito
misericordia odio successerat, ut eum suo sanguine
3 ab Acherunte, si possent, cuperent redimere. Itaque
in urbe celeberrimo loco, elatus publice, sepulcri
monumento donatus est. Diem obiit circiter annos
quinquaginta quinque natus, quartum post annum
quam ex Peloponneso in Siciliam redierat.

¹ ipsius, Halm; illi ipsi, MSS.

² propitia, R; propria, the other M SS.; prompta, Halm.
³ dilato, Lambm; delato, MSS.

² These guarda are obviously not the same as those men·
tioned in 9. 1. That Dion had guards outside his door is
shown by the fact that the Zacynthian youths had to be
recognized before they were admitted.

490

