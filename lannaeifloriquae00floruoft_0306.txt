60

61

62

63

-64

65

L. ANNAEUS FLORUS

quidem in fluctibus paludamento seu fato seu
consilio, ut illud ingruentibus hostium telis saxisque
peteretur. Tunc receptus a classicis suis, undique
simul hostes adortus de inbelli ac perfida gente
iusta generi manibus dedit. Quippe et Theodotus
magister auctorque totius belli, et ne virilia quidem
portenta, Pothinus atque Ganymedes diversa per
marev et terras fuga morte consumpti. Regis ipsius
corpus obrutum limo repertum est in aureae loricae
honore.

In Asia quoque novus rerum motus a Ponto,
plane 1 quasi de industria captante fortuna hunc
Mithridatico regno exitum, ut a Pompeio pater, a
Caesare filius vinceretur. Rex Pharnaces magis
discordiae nostrae fiducia quam suae virtutis infesto
in Cappadociam agmine ruebat. Sed hunc Caesar
adgressus uno et, ut sic dixerim, non toto proelio
obtrivit, more fulminis, quod uno eodemque mo-
mento venit, percussit, abscessit. Nec vana 2 de se
praedicatio est Caesaris, ante hostem victum esse
quam visum.

Sic cum exteris3 at in Africa cum civibus multo
atrocius quam in Pharsalia. Hic reliquias partium
naufragarum quidam fugae aestus expulerat; nec
reliquias diceres, sed integrum bellum. Sparsae

¹ plane om. B. ² vana: una B.

286

