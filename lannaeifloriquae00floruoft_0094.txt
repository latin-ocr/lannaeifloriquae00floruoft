L. ANNAEUS FLORUS

3 sanguinis dederat, alteram plebeius Stolo sibi iunxit.
Qua 1 quodam tempore, quod lictoriae virgae sonum
ignotum penatibus suis expaverat, a sorore satis

4 insolenter inrisa, iniuriam non tulit. Itaque nanctus
tribunatum honorum et magistratuum consortium
quamvis invito senatui extorsit.

5 Verum in ipsis seditionibus principem populum
non inmerito suspexeris. Si quidemssnunc libertatem,
nunc pudicitiam, tum natalium dignitatem, tum
honorum decora et insignia vindicavit, interque
haec omnia nullius acrior custos quam libertatis fuit,

6 nullaque in pretium eius potuit largitione corrumpi,
cum ut in magno et in dies maiore populo interim

7 perniciosi cives existerent. Spurium2 largitione,
Cassium agraria lege suspectum regiae dominationis
praesenti morte multavit. Ac de Spurio quidem
supplicium pater ipsius sumpsit, hunc Quinctii
dictatoris imperio in medio foro magister equitum

8 Servilius Ahala confodit. Manlium vero Capitolii
vindicem, quia plerosque debitorum liberaverat altius
et incivilius se efferentem, ab illa ipsa quam defend-
erat arce deiecit.

¹ 1 qua add. Halmius.
² Spurium inseruit Salmasius.

74

