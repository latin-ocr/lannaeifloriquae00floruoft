9

10

11

13

14

L. ANNAEUS FLORUS

hostium navis hae graves tardaeque conprehende-
rent. Longe illis nauticae artes, detorquere remos
et ludificari fuga rostra. Iniectae enim ferreae
manus machinaeque validae, ante certamen multum
ab hoste derisae, coactique hostes quasi in solido
decernere. Victor ergo apud Liparas mersa aut
fugata hostium classe primum illum maritimum egit
triumphum. Cuius quod gaudium fuit, cum Duillius
imperator, non contentus unius diei triumpho, per
vitam ornnem, ubi a cena rediret, praelucere funalia
et praecinere sibi tibias iussit, quasi cotidie
triumpharet. Prae tanta huius victoria leve
damnuml fuit alter consulum interceptus Asina
Cornelius, qui simulato colloquio evocatus atque ita
oppressus, fuit perfidiae Punicae documentum.
Calatino dictatore fere omnia praesidia Poenorum
Agrigento, Drepanis, Panhormo, Eryce Lilybaeoque
detraxit. Trepidatum est semel circa Camerinensium
saltum, sed eximia virtute Calpurni Flammae tribuni
militum evasimus. Qui lecta trecentorum manu
insessum ab hostibus tumulum occupavit atque
moratus hostes est,2 dum exercitus omnis evaderet.
Ac sic pulcherrimo exitu Thermopylarum et Leoni-
dae famam adaequavit, hoc inlustrior noster, quod

¹ leve damnum ι leve huius proelii damnum codd.
² est add. Iahnius.

¹ remos retorquere is the manoeuvre of sweeping away the
oars by brushing against the enemy's ship; cp. Polyb. xvi.
4, 14, ταρσοὺς παρασύρειν.

80

