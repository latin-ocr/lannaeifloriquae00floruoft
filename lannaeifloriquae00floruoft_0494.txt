CORNELIUS NEPOS

quod potius patriae opes augeri quam regis maluit.
Nam cum magnam auctoritatem sibi pugna illa
navali quam apud Cnidum 1 fecerat constituisset non
solum inter barbaros, sed etiam omnes Graeciae
civitates, clam dare operam coepit, ut Ioniam et
Aeoliam restitueret Atheniensibus.

3 Id cum minus diligenter esset celatum, Tiribazus,
qui Sardibus praeerat, Cononem evocavit, simulans
ad regem eum se mittere velle magna de re. Huius
nuntio parens cum venisset, in vincla coniectus est,

4 in quibus aliquamdiu fuit. Inde nonnulli eum ad
regem abductum ibique eum perisse scriptum re—
liquerunt. Contra ea Dinon historicus, cui nos
plurimum de Persicis rebus credimus, effugisse
scripsit, illud addubitat, utrum Tiribazo sciente an
imprudente sit factum.

X. DION

1. Dion, Hipparini filius, Syracusanus, nobili genere
natus, utraque implicatus tyrannide Dionysiorum.
Namque ille superior Aristomachen,sssororem Dionis,
habuit in matrimonio, ex qua duos filios, Hipparinum
et Nisaeum, procreavit totidemque filias, nomine
Sophrosynen et Areten, quarum priorem Dionysio
filio, eidem cui regnum reliquit, nuptum dedit,
alteram, Areten, Dioni.

2 Dion autem praeter nobilem 2 propinquitatem
generosamque 2 maiorum famam multa alia ab natura
habuit bona, in iis ingenium docile, come, aptum ad

² Gnidum, MSS.
² nobilem and generosam transposed by Dederich.

² The term applied by the Greeks to the King of Persia.
474

