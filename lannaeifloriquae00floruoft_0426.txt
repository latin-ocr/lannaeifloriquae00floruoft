CORNELIUS NEPOS

10. Huius rex animi magnitudinem admirans
cupiensque talem virum sibi conciliari, veniam dedit.
Ille omne illud tempus litteris sermonique Persarum
se dedidit3 quibus adeo eruditus est, ut multo
commodius dicatur apud regem verba fecisse quam

2 ii poterant qui in Perside erant nati. Hic cum
multa regi esset pollicitus gratissimumque illud, si
suis uti consiliis vellet, illum Graeciam bello oppres-
surum, magnis muneribus ab Artaxerxe donatus,
in Asiam rediit domiciliumque Magnesiae sibi con-

3 stituit. Namque hanc urbem ei rex donarat, his
quidem verbis, quae ei panem praeberet—ex qua
regione quinquaginta talenta quotannis redibant——
Lampsacum autem, unde vinum sumeret, Myunta,1
ex qua obsonium haberet.

Huius ad nostram memoriam monumenta manse-
runt duo: sepulcrum prope oppidum, in quo est

4 sepultus, statua2 in foro Magnesiae. De cuius
morte multimodis apud plerosque scriptum est, sed
nos eundem potissimum Thucydidem auctorem
probamus, qui illum ait Magnesiae morbo mortuum
neque negat fuisse famam, venenum sua sponte
sumpsisse, cum se quae regi de Graecia opprimenda

5 pollicitus esset praestare posse desperaret. Idem
ossa eius clam in Attica ab amicis sepulta, quoniam
legibus non concederetur, quod proditionis esset
damnatus, memoriae prodidit.

1 Myunta, Aldu-53 the MSS. usually have corruptions of
proper names, which will not always be noted.
² statua, Fleck3 statuae, MSS.

1 This is one of Nepos' frequent exaggerations; cf. Thuc.
i. 138 and Plut. Them. 29.

² Used in the Roman sense of a part of Asia Minor.

³ Obsonium included everything that was eaten with
bread by way of relish; with the Greeks, especially fish.

406

