32

33

34

35

36

L. ANNAEUS FLORUS

et Antonius, ille Illyrico, hic Curictico 1 litore castra
posuissent, iam maria late tenente Pompeio, repente
legatus eius Octavius Libo ingentibus 2 copiis
classicorum utrumque circumvenit. Deditionem
fames extorsit Antonio. Missae quoque a Basilo3
in auxilium eius rates, quales inopia navium fecerat,4
nova Pompeianorum arte Cilicum actis sub mari
funibus captae quasi per indaginem. Duas tamen
aestus explicuit. Una, quae Opiterginos ferebat, in
vadis haesit memorandumque posteris exemplum5
dedit. Quippe vix mille iuvenum manus circumfusi
undique exercitus per totum diem tela sustinuit, et
cum exitum virtus non haberet, tandem,⁶ ne in
deditionem veniret, hortante tribuno Vulteio mutuis
ictibus inter se concurrit. In Africa quoque par et
virtus et calamitas Curionis fuit, qui ad recipiendam
provinciam missus, pulso fugatoque Varo ⁷ superbus,
subitum Iubae regis adventum equitatumque Mauro-
rum sustinere non potuit. Patebat victo fuga; sed
pudor suasit, ut amissum sua temeritate exercitum
morte ⁸ sequeretur.

Sed iam debitum par Fortuna flagitante sedem
bello Pompeius Epiron elegerat 3 nec Caesar mora-
batur. Quippe ordinatis a tergo omnibus, quamvis

1 Curictico: currictico L: syretico B.

² ingentibus: genibus B.

³ a Basilo Asulanus: ablatio B: ablasio NL.
⁴ fecerat: fecerant B.

⁵ exemplum Freinshemius: exitum codd.

⁶ tandem Iahnius: tamen codd.

⁷ Varo: varro B.

Β morte: mortis B.

276

